Ajax (Asynchronous Javascript And XML) is een term voor het ontwerp van interactieve webpagina's waarin asynchroon gevraagde gegevens worden opgehaald van de webserver. Daardoor hoeven dergelijke pagina's niet in hun geheel ververst te worden. Zo'n pagina is te vergelijken met een applicatie die in de browser draait. De term is op 18 februari 2005 door Jesse James Garrett gelanceerd en werd door grote spelers als Google en Amazon geadopteerd.